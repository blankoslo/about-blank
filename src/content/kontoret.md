---
title: 05 Kontoret
path: kontor
---

## Rutiner
Hvis man er den siste som forlater kontoret er det viktig at man kontrollerer at vinduer og dører er lukket.

## Vask
Kontoret vaskes på kveldstid to ganger i uken. 

Se kalenderinnkalling for Loftet for kontaktinfo dersom du trenger å flytte eller bestille ekstra vask. 

## Printer og plotting

### Printer
I skapet ved siden av store møterom står det en printer/kopimaskin/scanner som printer i A4. Den funker når du er koblet til *hjemmehosblank*-nettverket. 

### Plotter
1. Sett i strøm- og ethernetkabelen i veggen. 
2. Last ned drivere/software fra Canon her
3. Finn plotter på IP 10.1.100.65
4. Velg at den ikke skal skalere side (do not scale):
5. Velg papirstørrelse/media size og “organiser tilpassede størrelser...”
6. Velg bredde 600 og høyde så lang plottet ditt er og “ok”. 
7. Print

### 3D-printer
Oppe i glassburet i fjerde etasje har vi en Prusa 3D-printer som det selvfølgelig er fritt frem for alle å bruke. Det finnes en liten oppstartsguide [her](https://docs.google.com/document/d/1qxc_b4R94w1YC0-eBi2tNAUb1rGHqKqYe2wqes5c4F4). 

## Gjesterutiner
Møterommene og loftet kan benyttes til workshops med kunder dersom dette er ønskelig. Bruk kalenderne for loftet for å booke det området du trenger.

Noen ganger hender det man har en venn som trenger et arbeidssted i Oslo for dagen. Venner av ansatte er velkommen til å låne en pult for en dag eller to såfremt vi har ledig plass, man må bare skrive under taushetserklæring som lastes opp på drive.

Gjester kan benytte besokhosblank-nettverket, og Blank-ansatt kan booke møterom for gjesten som vanlig via kalenderen. 

## Utenfor arbeidstid
Det er bare hyggelig dersom ansatte ønsker å bruke kontoret utenfor normal arbeidstid, enten man bruker det som arbeidsplass eller til sosialisering. Den viktigste regelen er at man etterlater kontoret rent og ryddig.

Dersom man planlegger et arrangement hvor man trenger hele kontoret for seg selv gjelder følgende:
- spør på Slack (#loftet) om det er OK at man bruker hele kontoret den gitte dagen
- lag en hendelse i Google Calendar og legg til Loftet
- sørg for selv å skaffe mat og drikke, ikke ta av det som er kjøpt inn til Blank
- dersom det er et stort arrangement bør man vurdere å avtale ekstra vask og renhold før kontoret skal brukes til jobb

Alle ansatte har lik rett til å bruke kontoret, og det er sånn sett «førstemann til mølla» dersom man ønsker å bruke hele kontoret alene.

### Forbruk av mat og drikke

Dersom man benytter loftet sosialt sammen med kolleger, f.eks. filmkveld eller fredagspils, så kan man forsyne seg av mat og drikke som finnes på loftet.

Det er også greit å ta med venner i uformelle sammenhenger. Hvis man da nyter godt av øl og annet som er kjøpt inn til Blank, så bør man erstatte dette hvis forbruket overstiger ca. 500 kr i løpet av en måneds tid. Dette kan man erstatte ved å selv kjøpe inn tilsvarende det man har brukt eller be de som er ansvarlig for innkjøp om å bistå og få det trukket av lønna. Dette bør man sørge for å få gjort så raskt som mulig, slik at beholdningen på loftet er forutsigbar. 


## AV-utstyr

### Devialet, trådløse høytalere
Når man er koblet til det trådløse nettet kan man spille til høyttalerne med Spotify Connect. For å stille volumet til høyttalerne bruker man appen *Spark* fra Devialet.

### PA-anlegg
Vi har en DJ-mixer som er koblet rett til PA-anlegget.

### VR
I glassburet i fjerde finner du også VR-briller, og PCen har en rekke spill. 
Passordet til PCen finner du i 1Password. Dersom du har problemer med å komme i gang, spør Ole Christer.

## Tappetårn
Skyll igjennom med vann etter bruk. Det finnes en egen vaskebøtte til dette. En gang i blant må vi skylle igjennom med kjemikalier. Man lager da en tynn blading (1:80) med vaskemiddel og vann, skyller gjennom og lar dette virket i en halvtime. Deretter skyller man igjennom med 5 liter vann.

Dersom man ikke skyller igjennom er det viktig å la fatene være koblet til, og la tappetårnet være påskrudd. Dersom trykket faller kommer det luft i systemet, og man kan få meget trøbbel.

Loggfør renhold og andre praktiske hendelser med tappetårnet på Google Drive [her](https://drive.google.com/open?id=12dMDQAyuNo45Sak9J4j5F3i7CQ672nbq9CNFzQ4Zzmw).
