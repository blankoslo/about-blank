---
title: 09 Personalledelse og HMS
path: personalledelse
---

## Personalledelse

Alle i Blank skal ha en personalleder. Man velger sin egen personalleder blant personene i administrasjonen eller fagledelsen. [Velg i dette dokumentet](https://docs.google.com/spreadsheets/d/1STB_QgMnUv9UxZKmrWJjAsL6zOgZtbqu6Y-T4ZXh1as/edit#gid=0). Husk å si i fra til vedkommende. Man kan når som helst bytte. 


Frem til man har valgt personalleder er det «Leder, teknologi» som har ansvaret for teknologer, og «Leder, design» som har ansvaret for designere.

Personalleder følger opp den ansattes:

- bemanning (engasjement og prosjekt)
- lønn
- faglige utvikling
- generelle trivsel

Alle skal få et tilbud om fysisk samtale minst to ganger i året.

## Fagleder

Fagleder er en lederrolle som inngår som en del av administrasjonen i Blank. Rollen svarer til leder for design eller teknologi, men man kan gjerne ha en annen person som sin personalleder. 

Fagleder sitt hovedansvar er å tilrettelegge for faglig og personlig utvikling for de ansatte innen sitt fagområde. Dette ved å sørge for at de ansatte får den faglige veiledningen og oppfølgingen de har behov for, legge til rette for faglig opplegg som kurs og lignende man kan velge å delta på, og sørge for at vi har de riktige rammene for å kunne fokusere på egen fagutvikling. 

Alle skal få et tilbud om fysisk fagutviklingssamtale minst to ganger i året. Det er fagleder sitt ansvar at samtalene blir tilbudt og gjennomført etter ønske, men det er opp til hver enkelt ansatt å velge hvem de ønsker å ha sine samtaler med. 


## Verneombud

Verneombudets rolle er å ivareta arbeidstakernes interesser i saker som angår arbeidsmiljøet, slik som: 

- være en kanal for tilbakemelding og varsling, dersom ansatte ikke ønsker å gå til personalleder
- følge opp HMS-forholdene i Blank sammen med daglig leder

Personen velges av de ansatte for ett år av gangen. 
